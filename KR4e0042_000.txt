# -*- mode: mandoku-view; -*-
#+TITLE: 靜菴集
#+DATE: 2015-08-25 00:17:13.773404
#+PROPERTY: ID KR4e0042
#+PROPERTY: BASEEDITION WYG    
#+PROPERTY: JUAN 提要
<pb:KR4e0042_WYG_000-1a>¶
欽定四庫全書　　　　　集部六¶
　靜居集　　　　　　　　别集類五(明/)¶
　　提要¶
　　　　(臣/)等謹案靜居集四巻明張羽撰羽字來儀¶
　　　　後以字行更字附鳳本潯陽人僑居呉興元¶
　　　　末領鄉薦為安定書院山長再徙於呉洪武¶
　　　　初徴授太常寺丞尋坐事竄嶺南未半道召¶
　　　　還羽自知不免投龍江死明史文苑傳附載¶
<pb:KR4e0042_WYG_000-1b>¶
　　　　髙啟傳中史稱其文章精潔有法尤長於詩¶
　　　　太祖重其文洪武十六年嘗自述滁陽王事¶
　　　　令羽撰廟碑何喬逺名山藏亦稱其文詞典¶
　　　　雅紀載行事詳而有體顧其詩名尤著故編¶
　　　　集者亦僅錄其詩而文則未之及也朱彛尊¶
　　　　靜志居詩話謂其五言微嫌鬰轖近體亦非¶
　　　　所長頗不免於微詞今觀其集律詩意取俊¶
　　　　逸誠多失之平熟五言古體低昂婉轉殊有¶
<pb:KR4e0042_WYG_000-2a>¶
　　　　瀏亮之作亦不盡如彛尊所云至於歌行筆¶
　　　　力雄放音節諧暢足為一時之豪以之接跡¶
　　　　青邱先驅北郭盧前王後之間亦未必遽作¶
　　　　蜂腰矣乾隆四十五年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
